title: Szkoły zamknięte do końca roku szkolnego?
subttl: Wiceminister edukacji potwierdza, resort edukacji dementuje.
date: 2020-05-14
tags: pol_i_sw, zycie_cz
introduction: Wiceminister edukacji Maciej Kopeć w programie Wirtualnej ogłosił zamknięcie szkół do końca roku szkolnego, tj. 26 czerwca. Na Twitterze Polska Agencja Prasowa zamieściła wpis dotyczący tego nowego rozporządzenia, jednak później ogłoszenie zostało usunięte. Dlaczego?
thumbnail_image: easter.jpg
art_back_image: big.jpg
url_address: szkoły_zamknięte_do_końca_roku szkolnego_resort_edukacji_dementuje

Jak się okazuje, wypowiedź zacytowana przez PAP nie pokrywała się z rzeczywistą wypowiedzią wiceministra, który zamiast o zamknięciu szkół, miał powiedzieć o ograniczeniu ich funkcjonowania.
- Rozporządzenie, które zostanie wydane, będzie mówiło o przedłużeniu ograniczenia funkcjonowania szkół do 26 czerwca, czyli do końca roku szkolnego – mówi Maciej Kopeć na nagraniu opublikowanym przez WP. - Jeżeli chodzi o klasy 1-3 to zależy nam, by faktycznie skoncentrować się na tej działalności opiekuńczej i wychowawczej, ale tam oczywiście też jest możliwa działalność dydaktyczna, bo tej nie zawieszamy. Ona będzie mogła być prowadzana w przypadku tych uczniów, którzy nie będą w szkole, w postaci zdalnej. Dla pozostałych uczniów dalej będą to działania w postaci nauki na odległość – stwierdził.
Komunikat Polskiej Agencji Prasowej zdementowała również rzeczniczka Ministerstwa Edukacji Narodowej, Anna Ostrowska. "Obecnie szkoły funkcjonują w ograniczonym zakresie. Do 24 maja bieżącego roku zawieszone są zajęcia stacjonarne w szkołach. Uczniowie mają zajęcia z wykorzystaniem metod i technik kształcenia na odległość. W przygotowywanym rozporządzeniu będzie mowa o przedłużeniu terminu ograniczonego funkcjonowania szkół do 7 czerwca. […] Na chwilę obecną nie ma jeszcze decyzji, czy uczniowie będą się uczyli na odległość czy wrócą do nauki stacjonarnej w szkołach po 7 czerwca. Nie jeszcze także decyzji, w jaki sposób będzie wyglądała nauka od 8 do 26 czerwca br. Dalsze uruchomienie szkół i placówek oświatowych będzie uzależnione od sytuacji epidemicznej i wytycznych Ministra Zdrowia oraz GIS" – ogłosiła Ostrowska.
Na chwilę obecną szkoły pozostają zamknięte do 24 maja. Zgodnie z aktualnie obowiązującym rozporządzeniem, egzamin ósmoklasisty odbyć ma się 16, 17 i 18 czerwca, z kolei matury przeprowadzane będą od 8 do 29 czerwca. Jako że ze względu na istniejące zagrożenie epidemiologiczne matury ustne zostały odwołane, w tym roku matury odbędą się wyłącznie w formie egzaminów pisemnych.